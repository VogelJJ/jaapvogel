<h2>therapie</h2>
<p>
	Het doel van therapie is je bewust worden wat gaande is in je leven, reflecteren op ervaringen uit het verleden en ontdekken hoe dat invloed heeft op de persoon, die je nu bent.
<p>
<p>
	Je kunt emotioneel groeien, zelfkennis vergroten, zelfacceptatie verhogen, relaties met anderen verbeteren en meer controle krijgen over je leven. Therapie helpt duidelijk te krijgen wat je wilt met je leven, aandacht te hebben voor je eigen behoeften, het nemen van verantwoordelijkheid en herwinnen van zelfvertrouwen; leren om te leven, om risico’s te nemen en om liefde te geven en te ontvangen.
</p>
<p>
	Therapie helpt bij: Stress, onrust, slapeloosheid, boosheid, depressie, zelfvertrouwen, assertiviteit, angst, emotionele crisis, innerlijke conflicten, rouw, verlies en scheiding, zelfbeeld, vertrouwen en jaloezie, wanhoop, gevoelens van zinloos- en hopeloosheid, afhankelijkheid, moeite met geaardheid, traumatische ervaringen, werkgerelateerde onderwerpen, pesten en persoonlijke ontwikkeling.
</p>
<p>
	Hoe lang duurt therapie? Dat is afhankelijk van de hulpvraag. Gemiddeld een aantal maanden (10 tot 15 sessies), maar het kan ook langer doorgaan. Sessies duren ongeveer 50 - 60 minuten en vinden veelal een keer per één of twee weken plaats.
</p>
